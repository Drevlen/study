<!DOCTYPE html>
<html>
    <head>
        <title>Комп'ютерний зір. Урок 1.</title>
        <meta charset="UTF-8"/>
        <meta name="keywords" content="computer vision, комп'ютерний зір"/>
        <meta name="description" content="Декілька лекцій, що розглядають основні проблеми комп'ютерного зору."/>
        <link rel="icon" href="favicon.ico" />
        <link rel="stylesheet" href="styles/style.css" type="text/css"/>
    </head>
    <body>
        <div id="wrapper"> 
            <div id="header">
                
            </div>
        <ul id="nav">
            <li class="linav"><a href="index.html" class="nav">Головна</a></li>
            <li class="linav"><a href="Lesson1.html" class="nav">Урок 1.</a></li>
            <li class="linav"><a href="Lesson2.html" class="nav">Урок 2.</a></li>
            <li class="linav"><a href="Lesson3.html" class="nav">Урок 3.</a></li>
            <li class="linav"><a href="Test1.php" class="nav">Тест 1.</a></li>
            <li class="linav"><a href="Test2.php" class="nav">Тест 2.</a></li>
            <li class="linav"><a href="Test3.php" class="nav">Тест 3.</a></li>
        </ul>
            <div id="content">            
<p>&nbsp;&nbsp;&nbsp;&nbsp;<i><b>Комп'ютерний</b> зір полягає в формуванні корисних висновків відносно об'єктів і сцен реального світу на основі аналізу зображень отриманих з датчиків.</i></p>
<p>&nbsp;&nbsp;&nbsp;&nbsp;Інтенсивне вивчення проблем комп'ютерного бачення почалося із кінця 1970-тих, коли комп'ютери змогли керувати обробкою великих наборів даних, таких як зображення. Одначе ці дослідження зазвичай починалися з інших галузей, тому нема стандартного формулювання проблеми комп'ютерного зору. Замість того, існує маса методів для вирішення різноманітних строго визначених задач комп'ютерного зору, де методи часто залежать від задач і рідко коли можуть бути узагальнені для широкого кола застосування.</p>
<p>&nbsp;&nbsp;&nbsp;&nbsp;<b>Комп'ютерний зір</b>, <b>машинний зір</b> та <b>обробка зображень</b> — це тісно пов'язані області, що можна розглядати як розділи більш широкої галузі. При такому тлумаченні <b>комп'ютерний зір</b> зосереджується на обробці тривимірних сцен, спроектованих на одному чи декількох зображеннях; <b>машинний зір</b> зосереджується на застосуванні в основному в промислових системах, для обробки відеоданих з датчиків для управління роботів в реальному часі; <b>обробка зображень</b> в основному зосереджується на роботі із двовимірними зображеннями, наприклад збільшенню контрастності, видаленню шумів чи виконання геометричних перетворень.</p>
<img src="CVoverview.svg.png" alt="Споріднені галузі комп'ютерного зору"/>
<p>&nbsp;&nbsp;&nbsp;&nbsp;Важливу частину в області <b>штучного інтелекту</b> займає автоматичне планування або прийняття рішень в системах, які можуть виконувати механічні дії, такі як пересування робота через деяке середовище. Цей тип обробки зазвичай потребує вхідних даних, що надаються системами комп'ютерного зору, діють як відеосенсор і надають високорівневу інформацію про середовище та роботу.</p>
<p>&nbsp;&nbsp;&nbsp;&nbsp;Інші галузі, які іноді описуються як ті, що належать до штучного інтелекту, і які використовуються відносно комп'ютерного зору, це розпізнавання образів та навчальні методи. В результаті комп'ютерний зір іноді розглядається як частина галузі штучного інтелекту чи галузі комп'ютерних наук загалом.</p>
<p>&nbsp;&nbsp;&nbsp;&nbsp;<b>Фізика</b> є іншою наукою, яка тісно пов'язана з комп'ютерним зором. Значна частина комп'ютерного зору має справу з методами, які потребують досконального розуміння процесу, в якому електромагнітне випромінювання, зазвичай в області видимого або інфрачервоного спектру, відображається поверхнею об'єктів та вимірюється датчиком зображення, щоб отримати відеодані. Цей процес базується на оптиці і фізиці твердого тіла. Складніші датчики зображення також потребують знань з квантової механіки для повного розуміння процесу формування зображення. Також, різноманітні проблеми вимірювань у фізиці можуть бути вирішені, використовуючи комп'ютерний зір (наприклад, ті, що відносяться до руху в рідинах). Тому, комп'ютерний зір може розглядатись як розширення фізики.</p>
<p>&nbsp;&nbsp;&nbsp;&nbsp;Третя галузь науки, яка відіграє важливу роль, — це <b>нейробіологія</b>, зокрема вивчення систем біологічного зору. За останнє століття були проведені великі дослідження очей, нейронів та структур мозку, що відносяться до обробки візуальних подразників як у людини, так і в різноманітних тварин. Це призвело до грубого, і водночас складного, опису того, як працюють «реальні» системи зору, що допомогло вирішити деякі задачі. Результати цих досліджень призвели до створення штучних систем, що імітують роботу і функціонування аналогічних біологічних систем на різних рівнях складності. Також, деякі методи вивчення, що були розроблені в галузі комп'ютерного зору, зобов'язані своєму походженню біології.</p>
<p>&nbsp;&nbsp;&nbsp;&nbsp;Ще однією галуззю, що пов'язана з комп'ютерним зором, є <b>обробка сигналів</b>. Багато методів обробки одномірних сигналів, зазвичай часових сигналів, можуть бути природнім шляхом розширені для обробки двовимірних чи багатовимірних сигналів в комп'ютерному зорі. Однак, через своєрідну природу зображень, існують багато методів, розроблених в галузі комп'ютерного зору, що не мають аналогів в області обробки одновимірних сигналів. Особливістю цих методів є їх нелінійність, що, разом з багатовимірністю сигналу, робить відповідну підобласть в обробці сигналів частиною області комп'ютерного зору.</p>
<p>&nbsp;&nbsp;&nbsp;&nbsp;Крім названих підходів до проблеми комп'ютерного зору, багато з досліджуваних питань можуть бути вивчені з суто математичної точки зору. Наприклад, більшість методів базуються на <b>статистиці</b>, <b>оптимізаційній математиці</b> або <b>геометрії</b>.</p>
<p>&nbsp;&nbsp;&nbsp;&nbsp;Також існує область, названа <b>візуалізацією</b>, яка початково була пов'язана з процесом створення зображень, але іноді мала справу з обробкою та аналізом. Наприклад, рентгенографія працює з аналізом відеоданих медичного призначення.</p>
<p>&nbsp;&nbsp;&nbsp;&nbsp;Кожна з областей застосування комп'ютерного зору пов'язана з низкою задач, можна виділити декілька найбільш типових задач:</p>
<ul>
    <li><b>Розпізнавання</b> — це визначення того, чи містять відеодані деякий характерний об'єкт, особливість чи активність.</li>
    <li><b>Супроводження</b> — задачі, що пов'язані з оцінкою руху, в яких послідовність зображень (відеодані) обробляється для знаходження оцінки швидкості кожної точки зображення чи 3D сцени. Наприклад: визначення тривимірного руху камери, стеження за об'єктом.</li>
    <li><b>Відновлення сцени</b> — відтворення тривимірної моделі сцени із двох чи більше зображень сцени чи відеоданих. В найпростішому випадку, моделлю може бути набір точок тривимірного простору. Складніші методи відтворюють повну тривимірну модель.</li>
    <li><b>Відновлення зображення</b> — видалення шумів (шум датчика, розмитість об'єкту, що рухається).  Найпростішим підходом до вирішення цієї задачі є різноманітні типи фільтрів, таких як фільтри низьких чи середніх частот. Складніші методи використовують уявлення того, як повинні виглядати ті або інші ділянки зображення, і на основі цього їх перетворення. Більш високий рівень видалення шумі досягається протягом первинного аналізу відеоданих на наявність різноманітних структур, таких як лінії чи межі, а потім управління процесом фільтрації на основі цих даних.</li>
</ul>
            </div>
            <div id="footer">
                <p>Копірайт © 2012-2013 Вербовий Андрій</p>
            </div>
        </div>
    </body>
</html>
